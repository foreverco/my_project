<!DOCTYPE html>
<html lang="en">
    <head>
        <meta charset="utf-8">
    </head>
    <body>
    	<h1><font face="黑体">桃花源记</font></h1>

		<h3>魏晋：陶渊明</h3>

		　　<p>&nbsp;&nbsp;<font face="黑体"><font size="+2">晋</font>太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷，渔人甚异之。<font color="#88CFEC"><ins>复前行，欲穷其林。</ins></font></font></p>

		　　<p>&nbsp;&nbsp;<font face="黑体"><font size="+2">林</font>尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田美池桑竹<br>之属。阡陌交通，鸡犬相闻。其中往来种作，男女衣着，悉如外人。<font color="#88CFEC"><ins>黄发垂髫，并怡然自乐。</ins></font></font></p>

		　　<p>&nbsp;&nbsp;<font face="黑体"><font size="+2">见</font>渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，<br>遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。<font color="#88CFEC"><ins>此中人语云：“不足<br>为外人道也。”</ins></font><font color="#FFA623"><em>(间隔 一作：隔绝)</em></font></font></p>

		　　<p>&nbsp;&nbsp;<font face="黑体"><font size="+2">既</font>出，得其船，便扶向路，处处志之。及郡下，诣太守，说如此。<font color="#88CFEC"><ins>太守即遣人随其往，寻向所志，遂迷，不复得路。</ins></font></font></p>

		　　<p>&nbsp;&nbsp;<font face="黑体"><font size="+2">南</font>阳刘子骥，高尚士也，闻之，欣然规往。<font color="#88CFEC"><ins>未果，寻病终，后遂无问津者。</ins></font></font></p>
    </body>
</html>